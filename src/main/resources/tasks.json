[{"title":"Krwawy Baron (zadanie)","description":"Nilfgaardzki agent w dowiedział się, że Ciri gościła u Barona - samozwańczego władcy Velen. Człowiek ten znany był ze swojej gwałtowności i okrucieństwa, dlatego nazywano go Krwawym. Ale wiedźmin nie był strachliwy, a już z pewnością nie obawiał się przydomków wziętych od płynów ustrojowych, więc ruszył do Wrońców, siedziby Krwawego Barona, żeby wypytać go o Cirille.\n\nPierwsze spotkanie z Krwawym Baronem wydało się Geraltowi dość osobliwe, a sam Baron wcale nie taki Krwawy. Choć może to tylko pozory? W każdym razie okazało się, że Ciri rzeczywiście jakiś czas temu odwiedziła Wrońce. Informacje o dziewczynie miały jednak swoją cenę.","done":false},{"title":"Panie Lasu (zadanie)","description":"Z informacji znalezionych w domu nilfgaardzkiego agenta Hendrika wynikało, że Ciri miała jakiś zatarg z wiedźmą z Velen. Z początku Geralt sądził, że ową wiedźmą jest Keira Metz, ale później okazało się, że Hendrik miał na myśli kogoś, kto mieszka na Krzywuchowych Moczarach. Wiedźmin wyruszył więc na bagna, by znaleźć ową czarownicę i wypytać ją o Ciri.\n\nHendrik nie poznał całej prawdy i swoimi zapiskami wprowadził wiedźmina w błąd. Okazało się, że Ciri rzeczywiście spotkała się z wiedźmą z Krzywuchowych Moczarów, a na dodatek z jej dwiema siostrami. Wiedźmy zamierzały oddać dziewczynę jednemu z dowódców Dzikiego Gonu, o imieniu Imlerith. Jednak Ciri wymknęła się potwornym siostrom i uciekła z bagien.","done":false}]